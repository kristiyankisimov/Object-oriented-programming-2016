Домашно 2
=========

## Задачи ##
Решенията на задачите се предават по e-mail на следния адрес:

> kristiyan.kisimov@gmail.com

Решението на всяка задача трябва да бъде под формата на файл с окончание *.cpp*(не целите проекти, ако използвате Visual Studio). 
Файловете се изпращат като attachment-и в mail-a. Освен решения на задачите самият mail трябва да съдържа име и факултен номер.

### Задача 1 ###

Да се дефинира клас, представящ книга в книжарница. Информацията за дадена книга се състои от името на книгата, 
автора й (като за всяко от следните се отделя точно толкова памет, колкото е необходимо), цена и код (кодът представлява 
5-цифрено цяло число). Класът да съдържа подходящи функции за достъп до член-данните, функции за въвеждане и извеждане 
информацията за дадена книга. Да се спазват принципите на ООП.

Да се реализират следните функционалности:
- извеждане на информацията за всички книги, чиято цена е по-голяма от предварително зададена цена
- търсене на книга по даден код
- намира всички книги от определен автор
- сортиране на множество от книги във възходящ ред по цена

Да се напише подходяща main функция, в която чрез подходящо дефинирани обекти се демонстрират изброените функционалности.


### Задача 2 ###
Да се реализира динамичен списък от цели числа, който има следните функционалности:
- проверка дали списъкът е празен
- добавяне на елемент(списъкът трябва автоматично да се преоразмерява)
- търсене на елемент в списъка
- брой срещания на даден елемент
- достъпване на елемент на дадена позиция
- изтриване на елемент на определена позиция
- изтриване на всички срещания на даден елемент
- извеждане на елементите на списъка
- сортиране на елементите(възходящо и низходящо)
- конкатениране на 2 списъка(всички елементи на втория списък се добавят в края на първия списък)

Да се напише main функция с подходящи тестови данни, които демонстрират коректността на написания код.
